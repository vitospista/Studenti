La provetta del 26 gennaio avrà esercizi di questo tipo:

1)
Un gruppo di bambini (da 3 a 6, a scelta) sta giocando a nascondino.
Devono decidere a chi tocca cercare gli altri.
Un bambino sceglie un numero alto (ad esempio 23).
Un altro bambino comincia a contare da 1 a 23, e per ogni numero indica un bambino diverso.
Quando è arrivato all'ultimo bambino, ricomincia dal primo.
Va avanti finché non arriva a 23.
A quel punto il bambino su cui ricade il 23 è quello che dovrà cercare gli altri.

Implementare un programma Console che:
- crea una classe Bambino (basta che abbia la proprietà Nome)
- crea una lista di bambini
- stampa la lista di bambini
- chiede all'utente il numero per la conta
- trova il bambino che deve cercare gli altri e ne stampa il nome.

Quale operatore tra numeri interi si può usare per contare i bambini da 1 a 23 e trovare quello che deve contare?



2)
Utilizzando la classe Bambino di prima,
aggiungere ad ogni bambino una lista di amici. Questi amici sono altri bambini.
Quando un bambino aggiunge un altro bambino come amico,
  anche l'amico deve aggiungere il primo bambino nella sua lista di amici.
Implementare un programma Console che:
- Prova ad aggiungere dei bambini alla lista di amici di altri bambini;
- Alla fine stampa per ogni bambino la sua lista di amici.



3) Prendere esercizio Newsfeed,
aggiungere una classe Database che implementa ISubscriber,
e al Receive salva su una tabella di un database SQL la notizia ricevuta.



4) Quali sono le differenze tra una class abstract e una interface?



5) Una banca eroga mutui alle persone, a condizione che la persona:
-) abbia meno di 60 anni
-) abbia uno stipendio annuale di almeno 12.000 euro.
In base all'importo richiesto da una persona, la banca:
- calcola lo stipendio mensile della persona
- calcola il quinto dello stipendio, e lo considera come rata del mutuo
- calcola il valore totale del mutuo, prendendo il valore chiesto dalla persona
    e aggiungendo il 30% di interesse totale.
- calcola il numero di rate mensili, dato il valore totale da restituire
  e la rata mensile.
- restituisce un oggetto che contiene:
    - totale soldi da restituire
	- importo rata mensile
	- numero rate
	- numero anni di mutuo.

la classe Banca avrà 2 metodi pubblici,
-) uno che dice se la persona può chiedere un mutuo oppure no,
-) uno che calcola effettivamente il mutuo.
    se chiamo il secondo metodo usando una persona che non ha i requisiti,
	il metodo deve lanciare una opportuna eccezione.